# Fernet Blanka

La ricetta è di KSGamingLife e Kenobisboch Productions ed è 
rilasciata e distribuita sotto la licenza [Creative
Commons - Attribute-NonCommercial 4.0 International (CC BY-NC
4.0)](https://creativecommons.org/licenses/by-nc/4.0/)

L'etichetta, scaricabile all'interno di questo repository, è stata realizzata da Luca Font (https://www.instagram.com/lucafont/)

Le dosi indicate sono per 2 litri di amaro.

# Cos'è lo zucchero muscovado
Il muscovado, anche noto come Khandsari e Khand, è un [tipo di zucchero parzialmente o totalmente raffinato dotato di un caratteristico sapore di melassa](https://www.my-personaltrainer.it/alimentazione/zucchero-muscovado.html).

# Preliminari: preparare lo sciroppo di zucchero muscovado
Lo sciroppo di zucchero muscovado si prepara realizzando una soluzione
satura di zucchero muscovado in acqua.
Portare a ebollizione mezzo litro d'acqua e aggiungere zucchero fin tanto che è
possibile scioglierlo.  Il risultato sarà una sostanza viscosa, molto
dolce, dal sapore maltato.

# L'infuso
Lasciare in infusione in un litro di alcool per una settimana _venti grammi_ di ciascuno dei seguenti:

* Basilico
* Timo
* Salvia
* Chiodi di garofano
* Alloro
* Genziana
* Santoreggio
* Semi di anice
* Rabarbaro
* Ginepro
* Tè Earl Grey
* Rosmarino
* Semi di finocchio
* Melissa

Dopo una settimana, filtrare l'infuso. Si consiglia di usare filtri da caffè per avere il minimo
residuo possibile.

Diluire con mezzo litro d'acqua e mezzo litro di sciroppo di zucchero muscovado.

Dopo un'ulteriore settimana, l'amaro è pronto e può essere
imbottigliato. Si consiglia un ulteriore passaggio attraverso la carta
filtrante.
